“Dünyanın önemli tekstil üslerinden biri olan ülkemizin ihracat yaptığı şirketler, sürdürülebilirlik konusunda kendi yükümlülüklerini yerine getirme hedefleri doğrultusunda paydaşlarının da iş yapış biçimlerini etkiliyor. Biz de firma olarak, bu beklentiler doğrultusunda, dijital dönüşüm yolculuğumuzun başından bu yana yol arkadaşımız olarak gördüğümüz NTT DATA'nın uzmanlığına güvenerek, ‘Microsoft Sustainability Manager’ çözümünü iş süreçlerimize entegre ettik. Her zamanki sorumlu üretim anlayışımızın bir göstergesi olan bu dönüşüm projemizin, Türk tekstil sektörünün sürdürülebilirlik yaklaşımına da referans olacağını umuyoruz. Özellikle hayata geçirdiğimiz bu çalışmanın rekabet potansiyelimizi artıracağına ve ülkemiz tekstil sektörünün geleceğini doğrudan etkileyeceğine inanıyoruz. Ancak tüketicilerin de bilinçlenmesi, kullanılan tekstil ürünlerinin geri dönüşüm sistemine dahil edilmesi de en az bizim çabamız ve faaliyetlerimiz kadar önemli.” 