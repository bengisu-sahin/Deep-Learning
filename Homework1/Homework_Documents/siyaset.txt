Genel Kurul’da YSP’nin yargı ile ilgili iddialara ilişkin grup önerilerinin görüşmeleri sırasında tartışma yaşandı. AK Parti ile YSP’li milletvekilleri arasında sözlü tartışma çıktı. YSP Grup Başkanvekili Meral Daniş Beştaş, yargı ile ilgili konularda söz alan AK Parti'li milletvekillerinin aynı metni okuduğu iddiasında bulundu. AK Parti Grup Başkanvekili Özlem Zengin, Beştaş’ın iddialarına tepki gösterince tartışma çıktı. Tartışma, AK Parti'li ve YSP’li milletvekilleri arasında da yaşanınca tansiyon yükseldi. Tartışmanın uzaması üzerine oturuma ara verildi. Verilen aranın ardından görüşmelere geçildi. AK Parti’nin gündem ve Genel Kurul'un çalışma saatlerine ilişkin önerisi kabil edildi. AK Parti’nin kabul edilen önerisine göre; Konutların Turizm Amaçlı Kullanılmasını Dair Kanun teklifi gündemin ön sıralarına alınarak, teklifin görüşmelerine başlandı.