MKE Ankaragücü'ndeki kariyerine 3-0'lık Kayserispor galibiyetiyle başlayan Emre Belözoğlu, İstanbul spor'da yaşanan teknik direktör değişikliğinin planlamalarını etkileyeceğini ifade ederek, "Yeni bir teknik adam geldi, yeni bir oyun oynatmak isteyecektir. Planlamada ufak tefek aksaklıklar olsa da ben iyi hazırlandığımızı düşünüyorum. Yakaladığımız ivmeyi, enerjiyi devam ettirmek istiyoruz. Taraftarımızın, yönetimin bizden beklentisine uygun şekilde hedefli bir takım haline gelmek ve bunu başarmak için çok çalışmamız gerektiğini bilerek işimize sarıldık. Ankara'da olmaktan gerçekten keyif alıyorum, inşallah böyle devam eder" dedi.